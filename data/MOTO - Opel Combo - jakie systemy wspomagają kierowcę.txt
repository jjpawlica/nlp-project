Combo oferuje aż 20 systemów wspomagających kierowcę. Osobowy Combo Life (AUTOBEST Best Buy Car of Europe 2019) i furgon Combo Cargo (Międzynarodowy Van Roku 2019) charakteryzują się więc najwyższym poziomem bezpieczeństwa i komfortu w swoich segmentach rynku. Zgodnie z nowym podejściem Combo został od podstaw zaprojektowany i opracowany według standardów typowych dla samochodu osobowego — to nie jest lekki pojazd użytkowy przystosowany do potrzeb rodzin na późniejszym etapie prac nad modelem. Fachowcy i pracownicy użytkujący furgon Combo Cargo mogą liczyć na taki sam standard wyposażenia, bezpieczeństwa i komfortu jak rodziny podróżujące osobowym Combo Life. Kierowca przewożący pracowników lub rodzinę może polegać na szeregu systemów wspomagających prowadzenie pojazdu i podnoszących bezpieczeństwo, takich jak: aktywny tempomat, ostrzeżenie przed najechaniem na pojazd poprzedzający z systemem wykrywania pieszych, asystent pasa ruchu, system automatycznego hamowania awaryjnego, system wykrywający objawy zmęczenia kierowcy, system rozpoznawania znaków drogowych i system ułatwiających ruszanie pod górę. Przełomową opcją poprawiającą bezpieczeństwo w Combo Cargo z dwuskrzydłowymi drzwiami z tyłu jest system Surround Rear Vision. Kamera nad drzwiami znacznie poprawia widoczność do tyłu oraz ułatwia parkowanie. Obraz z kamery jest wyświetlany na pięciocalowym kolorowym ekranie w kabinie. Druga kamera, umieszczona w lusterku bocznym od strony pasażera, eliminuje martwe pola od tej strony pojazdu. W przypadku wykrycia obecności pieszego lub rowerzysty w tej strefie w chwili, gdy kierowca zamierza skręcić w prawo, widok od strony pasażera jest wyświetlany na ekranie. Takie rozwiązanie znacznie poprawia bezpieczeństwo wszystkich użytkowników drogi. W Combo Cargo firma Opel po raz pierwszy oferuje dodatkowy system związany z bezpieczeństwem — wskaźnik przeładowania. System oparty na czujnikach mierzy obciążenie pojazdu. Przekroczenie 80 procent dopuszczalnej ładowności jest sygnalizowane białą diodą LED. Jeżeli samochód jest załadowany ponad dopuszczalny limit, kontrolka zmienia kolor na pomarańczowy i towarzyszy jej wykrzyknik. Adaptacyjny układ kontroli trakcji IntelliGrip z pięcioma trybami pracy pozwala opuścić asfaltową drogę lub bezpiecznie poruszać się po śliskiej nawierzchni placu budowy. Z kolei czujniki systemu Flank Guard pomagają uniknąć irytujących wgnieceń i zadrapań przy manewrowaniu z małą prędkością, zwłaszcza w gęstym i intensywnym ruchu. Kierowca Combo jest doskonale skomunikowany dzięki systemom multimedialnym najnowszej generacji z obsługą Apple CarPlay i Android Auto oraz ośmiocalowym kolorowym ekranem dotykowym. Opel Combo, oparty na platformie EMP2 opracowanej przez Groupe PSA, jest dostępny z nadwoziem standardowym (4,40 m) lub XL (4,75 m).